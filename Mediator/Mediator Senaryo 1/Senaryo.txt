Bir bilgisayardaki çeşitli birimler arasındaki etkileşimlerin esas olarak anakart üzerinden yapıldığını hepimiz biliyoruz. 
Eğer anakart olmasaydı, bu birimlerin etkileşime girebilmesi için birbirleriyle haberleşmesi gerekecekti. Böyle bir durumda ise oldukça karışıklık söz konusu olacağı aşikar. 
Dolayısıyla her birim sade ve sadece anakartla etkileşime girerek, birimler arasındaki haberleşme sorumluluğunu anakarta yüklemesi gerekmektedir. 
Böylece ihtiyaç doğrultusunda hangi birimin kiminle ne şekilde etkileşime gireceğini ve nasıl çalışacağını sadece anakart bilecektir.
Bu senaryoda, CDDriver’a takılan bir CD’de ki verilerin CPU’ya aktarılıp ardından ses ve ekran kartlarına ayrıştırılması süreçlerini Mediator tasarım deseniyle modelliyor olacağız. 
CDDriver ile CD’den alınan/okunan verileri anakart CPU’ya gönderip, işletecektir. Bunun için CDDriver’ın anakarta durumunun değiştiğini bildirmesi yeterli olacaktır.
Aynı şekilde CPU aldığı verileri video ve ses verilerine bölüştürerek anakart vasıtasıyla ekran ve ses kartlarına gönderecektir. 
Yine bu işlem için CPU’nun da anakarta durumunun değiştiğini bildirmesi gerekecektir. 
Nihai olarak, anakart vasıtasıyla CD’de ki veriler ekran ve ses kartlarına ulaşmış ve işlenmiş olacaktır.